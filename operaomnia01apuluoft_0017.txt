PRAEFATIO. vn

postea ab uno viro factos esse cognoscitur. Quod tum de Vulcanii tum de
Wowcrii editionibus dicendum est, qui in Colvii auctoritate persistentes non
ita multum cnm eo dissident3 quod verum esse ei facilius apparebit, quiin
Colvii commentarios accurate inquisiverit. Quum enim plurima, quae ille
feliciter emendavit vel ex cod. auctoritate aperte restituit, in textum recepta
non sint, Vulcanius in longe pluribus locis ab eius editione recessisse videatur,
quam re vera est factum, nec negandum est eum qui obiter tantum Vulcanii
editionem oculis perlustrat, decipi posse, ut satis magnum esse locorum in
quibus a priorum sententia dissenserit numerum primo adspectu existimet, quia
omnes vel levissimae emendationes litteris longiori intervallo positis denotatae
sunt, etsi ad typographicos errores et perversa interpungendi signa haud raro
eae pertinent. Attamen maius est Vulcanii in Apuleii libros meritum, quam
Wowerii, qui coniecturis maximam partem infelicissimis scriptorem suum po-
tius inquinavit quam emendavit.

Has vulgatae lectionis editiones Elmenhorstiana excepit quae diversis-
sima in utramque partem iudicia subiit, in quibus aut comprobandis aut refu-
tandis ne multus sim, statim quae mea sit sententia, breviter exponam. Quo—
niam vero quae quis effecerit in re sibi proposita uon ex numero eorum quae
consecutus est sed ex eo quod praestare ille e re nata potuit, ponderanda sunt,
Elmenhorstius non tantis mihi quidem efferendus videtur esse laudibus, quantis
aequales eum celebrare solebant. Quamvis enim de textu emendando multum
euni meruisse 61 aliquot locis veram lectionem restituisse negari nequeat,
tamen si sanam et certam corrigendi rationem secutus esset, plus proficere ille
potuisset, quippe qui tantis librorum subsidiis quantis ante eum nemo largiter
esset instructus. In manu erant non, solum codicum Florentinorum collatio-
nes, quorum varias scripturas cum Elmenhorstio Lindenbrogius communica-
verat, sed aliorum quoque Palatini, Fulviani, Bertiniani, Lipsiani, Puteani
excerpta, ex quibus textum constituere emendatiorem nemini nisi stulto non
licuisset. Primum autem hoc errore satis magno lapsus est Elmenllorstius,
quod quanta auctoritate singuli quique codd. essent aut ignoravit aut neglexit,
ut in hanc saepissime incideret inconstantiam, ex qua summa sine dubio ca-
lamitas ad veteres scriptores redundavit, ubi animus modo huc modo illuc
distractus quam sententiani sequatur pessime haesitat, quippe certo iudicii fun-
damento destitutus et ex momentario quasi instinctu inter singula potius eli-
gens. Hinc raro in Elmenl1‹›rstii editione sanas rationes perspici licet, quibus
ductus inter varias lectiones delectum habuerit, saepius ex solo ingenii sui, si
quod est, impetu subito ex codicibus diversissimis diversissima miscens. Quae
quum ita sint, mirationem facere nequit, cur Elmenliorstius qui ob largissima
codicum subsidia optima quaeque se praestiturum esse spem excitasset, pro-
missis stare non potuerit, at nihilo minus omnium quae inde ab Iuntina ,2
usque ad Oudendorpium comparuere editionum dederit praestantissimam.

Tum alio nomine vehementissime vituperandus est. Nam quum Linden-
brogius Apuleium emendatius edere ante Elmenliorstium consilium cepisset, quod

