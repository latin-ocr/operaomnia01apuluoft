PRAEFATIO. ni

festum est. Quae vero perperam tractata sunt, minus ex editoris segnitia
ac securitate profecta esse videntur, quam ex ingenii eius tenuitate, ex iudicii
inopia, ex rudi indigestaque antiquitatis cognitione, quae cum in omnibus quas
paravit scriptorum editionibus tum in Apuleii aperte perspiciuntur. Maxima
enim ad Apuleium inde redundavit calamitas, quod priorem qui in editione
principe constitutus erat verborum contextum temere satis ille mutavit alias-
que lectiones proposuit et recepit, quae minus ex fida codicum auctoritate quam
ridicula antiquitatis affectatione emanarunt. Caussas vero quibus a priore
scriptura ut recederet commotus est quum rarissime adiiciat nec ipse, quod
fieri par erat, num codices secutus sit pronuntiet, dubii semper haeremus, ubi
melior scriptura extet, utrum ipsius ingenio an Mss. tribui ea debeat3 unde
meum esse duxi, in eius lectionibus comprobandis cautius agere, eiusque sen-
tentiae nunquam assentiri, ni melioris notae codicibus lectio confirmaretur.
Quid autem de ineptissimis Beroaldi commentariis indicandum sit quamque in
explicando Apuleio ingressus fuerit rationem alio loc-o fusius exponam.

Denique Beroaldus a perversitate quadam uon liber fuit, qnam omncs fere
Apuleii interpretes occupasse cognoscitur, quaeque accuratius hic eo explicanda
erit, quod inde perspici licet, qua ratione scriptoris toties tractati libri hodie-
que tam mutilati et depravati sint. Est enim ista tamquam prurigo, qua ob-
soleta quaeque et pervetusta Apuleio vindicata sunt, quaeque in nullo praeter
eum quantum video scriptore tam magna ac tam pestifera unquam fuit, quam-
vis *Beroaldus certis vinculis adstringi se passus sit, quae tamen secure eius
imitatores rumpere soliti sunt, ut ad eam progressi sint iudicii ac mentis per-
versitatem, quam non doctrinae affectationem sed insaniam rectius nomina-
veris, a Wowerio denique et Brantio ad summum fastigium evectam. li
enim isto furore plane obcoecati, verissima corrigunt, clarissima offuscant,
simplicissima detorquent, et licet ipsi locorum quos explicant veritatem agno-
scant, tamen ne quid intactum relinquant, coniecturarum mole lectores quasi
obruunt nec raro ita aliis interpretibus imposuere, ut neglecta vera lectione
eorum alucinationes isti praeferrent. Est autem abominanda rudis illa et in-
condita doctrina, quae omnium longe est facillima, quum sit nihil tam cassum,
nihil tam obsoletum, nihil tam absurdum, quod tali scriptori qualis Apuleius
est, intrudere illi non conentur: si latina non sufficiunt, graeca petunt, si
Plautus effugit, Naevium sectantur. Quid vero absurdius est opinione, omnia
qnae a fabularum et historiarum priscis scriptoribus dici potuere, ea ab recen-
tioribus qui eorum vestigia legunt dici debere? Quid quod cuiusque scriptoris
natura et indoles, doctrinae gradus, rerum quas tractavit ratio consideretur
oportet, si quid ille dicere quid non dicere debuerit diiudicandum est, quoniam
multa sunt, quac sententiarum quas dicturus erat insolentia excusantur, quae
si ab aliis ratione cius non habita repetuntur, aut inepta aut plane intolerabilia
apparent, multa quae singularem rei cuiusdam condicionem mirifice illustrant,
ad alia temere translata frigent et languent. Nam etsi negari nequit, esse

aliquot veterum, Frontonem dico Dictyn Cretensem eorumque similes, qui
a*

