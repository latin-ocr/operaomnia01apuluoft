PRAEFANQ ix

Post Pricaeum novam Apuleii editionem in usum Delphini Floridus para-
vit, quam plane omittendam esse censeo, quod ad textus censuram et inter-
pretationem nullius fere momenti est, si >cum Oudendorpii editione per Ruhn-
kenium A. MDCCLXXXVI. in lucem emissa comparatur, quae eo fusius tra-
etari debet, quod quid ego profecerim vel certe voluerim ita tantum recte possit.
diiudicari. Duo autem in iudicio de Oudendorpii editione ferendo videntur
spectanda esse, et quid ipse praestiterit, et quid Rubnkenius in illa paranda
effecerit.

Haec vero Apuleii editio si cum ceteris quae ab Oudendorpio paratae
sunt veterum scriptorum Frontini, Caesaris, Iulii Obsequentis editionibus con-
feratur, dubium esse nequit, quin summa doctrinae copia, subtili rerum gram-
maticarum expositione, incredibili paene editoris industria omnes ea longe
superet. Oudendol'pius enim etsi non is est qui excellenti et. raro ingenii
acumine veterum locos depravatos corrigere, mutilatos supplere, suspectos
munire prosperrimo cum successu possit, tamen in latinam linguam tam dili-
genter et accurate inquisivit et haud exigua memoria adiutus tam facile quae
legerat pro rerum quas tractabat argumentis in 'usum suum convertere potuit,
ut singulari observationum elegantia et sollerti rerum grammaticarum vel suh-
tiliorum explicatione excellat, et ubi erravit, tantam exemplorum copiam
suppeditet, ut meliora edoceri facillime possis. Hinc mirum non est, quod ali-
quot prae ceteris nostri temporis VV. DD. in scriptorum quos ediderunt com-
mentariis bas Oudendorpii in Apuleium adnotationes licet non addito huius
viri nomine compilarent, quaeque illc de rebus grammaticis observaverat sui
iuris facerent, quippe hunc librum tam rarum esse gnari, ut metuendum non
esset, ne plagii accusarentur: quum ex contrario longe plurimos, quanti do-
ctrinae thesauri in ea editione lateant, effugisse videatur, ut haud mediocriter
mirarentur, si multa quae novissimis temporibus ut primum observata vendi-
tabantur, ab Oudendorpio iam illustrata viderent.

ln rerum igitur grammaticarum et scita et diligenti expositione summa
editionis Oud. praestantia cognoscitur. At in textus censura atque conforma-
tione minus cautum et religiosum se praestitit, quod tamen vitium non ita
eius negligentiae quam praeoccupatae sui temporis tamquam opinioni tribuerim.
Quod enim de perversa qua Elmenhorstius aliique interpretes codicibus usi
sunt ratione dictum est, id aliqua ex parte in Oudendorpium cadit, qui quam-
vis cuiusque Mss. fidem et auctoritatem accurate cognovisset, ab iis tamen
nec sententiarum ordine nec usu loquendi nec regulis grammaticis coactus
temere saepius recesserit, ut ex communi suae aetatis emendandi scriptores
errore eam lectionem pro verissima haberet, quae a plerisque codicibus prae-
beretur, ea utrum ingenio Apuleii apta an apertum librarii interpretamentum et
corruptela esset minime sollicitus, Qui quidem eius error eo magis corrobora-
tus est, quod quae cum Afrorum esset dictio, tum singularis Apuleii indoles
minus accurate exploraverat, et ex ingenii sui et doctrinae magis subitario
quodam impetu quam certis regulis ductus de lectionum veritate diiudicabat.

